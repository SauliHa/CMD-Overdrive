# CMD-Overdrive
Command Overdrive tai CMD:Overdrive on sci-fi teemainen hybridipeli joka on tarkoitettu 3-5 pelaajalle. Peli toteutettiin ryhmätyönä Jyväskylän yliopistossa syksyllä 2021 ja keväällä 2022. Peli on lauta- ja mobiilipelin hybridi, eli sen pelaamiseen tarvitaan fyysinen pelilauta (tai jonkinlainen digitaalinen korvike sille) sekä mobiililaite, johon sovellus on asennettu.

Pelin digitaalinen mobiilisovellus toteutettiin Unity-pelimoottorilla C#-kielellä. Lisäksi moninpelaaminen verkon yli toteutettiin PhotonNetwork -työkalua käyttäen.
Pelin fyysinen osuus (pelilauta, nappulat yms.) toteutettiin Gradian puolesta, joka oli projektissa yhteistyössä ja yksi ryhmämme jäsenistä oli Gradian opiskelija.

## Kansion sisältö
Kansio sisältää Unity-projektin koodikansion, joka sisältää mobiilisovelluksen logiikan.
Itse peli löytyy Android-laitteille ladattavana apk-tiedostona, valitettavasti iOS-puhelimille tarkoitettua sovellusta ei ole toteutettu.
Pelin säännöt määrittelemä ohjekirja löytyy pdf-tiedostona kansion juuresta.
GitHubin tiedostokoko-rajoitteiden vuoksi en jaa täällä koko projektia. 

## Ryhmän jäsenet

Peli toteutettiin syventävän peliprojektin kurssilla, jossa Jyväskylän yliopiston sekä Gradian opiskelijat olivat yhteistyössä.
Ryhmäni jäsenet ja roolit olivat seuraavat:

* Mikael Krats (projektin johto / ohjelmointi)
* Petro Pitkänen (pelisuunnittelun johto)
* Sauli Hänninen (ohjelmointi)
* Ekku Sipilä (ohjelmointi)
* Niina Muhonen (graafinen suunnittelu / tuotesuunnittelu)

## Pelin kuvaus

Peli on sci-fi -teemainen peli, ryhmä hakkereita yrittää varastaa megakorporaation dataa ja sabotoida heidän organisaatiotaan.
Yksi pelaaja toimii korporaation edustajana, jonka tarkoitus on liikuttaa vartijoita, suojata korporaation dataa ja vangita korporaation rakennukseen tunkeutuneet hakkerit.
Loput pelaajista ovat hakkereita, joiden tarkoitus on toimia yhdessä varastaakseen korporaation datan ja paetakseen rakennuksesta.
Peli on vuoropohjainen peli, jossa kukin pelaaja suorittaa vuorollaan toimintonsa mobiilisovelluksessa. 
Lisäksi nappuloita liikutetaan myös pelilaudalla.
Tarkempi kuvaus pelin kulusta, ominaisuuksista ja säännöistä löytyy ohjekirjasta (englanniksi).
